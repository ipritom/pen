# নিউরাল নেটওয়ার্ক

***এই লেখার মূল বিষয়বস্তু, কম্পিউটার বিজ্ঞানে নিউরাল নেটওয়ার্ক কী এবং নিউরাল নেটওয়ার্কের সাথে কৃত্রিম বুদ্ধিমত্তার সম্পর্ক কোথায়।***

মানুষ অত্যন্ত বুদ্ধিমান প্রাণি। এতই বুদ্ধি তাদের যে তারা বইসা বইসা চিন্তা করে বের করে ফেলতে পারে গ্রহ নক্ষত্র একে অপরকে কেন্দ্র করে কিভাবে ঘুরপাক খায়। আবার এইসব জটিল যুক্তি-মুক্তি বাদ দিয়ে লাইনের পর লাইন ছন্দ মিলাইয়া কবিতা লিখতে পারে। 

কিন্তু এত বুদ্ধি আসে কই থেকে? 

ওই যে ঘাড়ের উপর মাথাটা, ওর মধ্যে আছে প্রায় দেড় কেজি  (গড়) ওজনের মগজ। ওই মগজ হচ্ছে খুবই জটিল একটা জৈবিক কম্পিউটার। 

<!-- তো, ভনিতা তো অনেক হলো। নিউরাল নেটওয়ার্ক নিয়ে যারা জানতে আসছেন তারা হয়তো ধৈর্য্য হারায়ে ফেলতেছেন। -->

এখন, কৃত্রিম বুদ্ধিমত্তা কিভাবে কাজ করে তা বুঝতে গেলে আমাদের বুঝতে হবে বুদ্ধিমত্তা কী। তারপর আমরা ধিরে ধিরে জানব, নিউরাল নেটওয়ার্ক কিভাবে কৃত্রিম বুদ্ধিমত্তা বাস্তবায়নে কাজে লাগে। 

শুরু করা যাক মস্তিষ্ক দিয়েই। এই জটিল বস্তুটা নিয়ে কথা বলতে গেলে অনেক অনেক পৃষ্ঠা লেখা যাবে। আমি গভীরভাবে এত কিছু জানিও না, কারণ আমার একাডেমিক পড়াশোনা এই লাইনে বেশি নাই। কৌতুহল বসত টুকটাক জানা। মস্তিষ্কের কার্যকলাপ নিয়ে বিষদ জানতে চাইলে এই লেখার শেষে কিছু বইয়ের নাম উল্লেখ করে দেয়া আছে। ঘেটে দেখতে পারেন। বইগুলো খুবই তথ্যবহুল এবং সুখপাঠ্য। 

তো মস্তিষ্ক তৈরি স্নায়ু দিয়ে, যাকে নিউরন বলে। কোটি-কোটি স্নায়ু একে অপরের সাথে যুক্ত হয়ে জালের মত ছড়ায়ে থাকে মস্তিষ্কের ভেতর৷ এই স্নায়ু জালই হচ্ছে ইংরেজিতে নিউরাল নেটওয়ার্ক। আর বিজ্ঞানীরা এই স্নায়ু জালের থেকেই অনুপ্রাণিত হয়ে কম্পিউটার প্রোগ্রামেও তৈরি করছে নিউরাল নেটওয়ার্ক। আমাদের মস্তিষ্ক যেমন আসেপাশের পরিবেশ দেখে দেখে এবং কাজ করতে গিয়ে ঠেকে ঠেকে শিখতে পারে, কম্পিউটারের নিউরাল নেটওয়ার্কও তাই। 

এখন, মানুষের শেখার পদ্ধতি যদি আমরা পুরোপুরি বুঝতে পারি, তাহলে কি আমরা কম্পিউটারেও এমন প্রোগ্রাম তৈরি করতে পারবো যা নিজে নিজে শিখতে পারে? 

বলা সহজ, কিন্তু করা কঠিন। মানুষের মস্তিষ্ক আর কম্পিউটারের মধ্যে একটা বড় পার্থক্য হচ্ছে, কম্পিউটার কাজ করে বাইনারি লজিকে, কিন্তু মস্তিষ্ক কাজ করে বিভিন্ন কেমিকাল রিএকশনের মাধম্যে। মানে, আপনি কিন্তু বলতে পারবেন না যে আমাদের মাস্তিষ্কে এত মেগাবাইট বা গিগাবাইট বা টেরাবাইট জায়গা আছে আমাদের জীবনকালের সব স্মৃতি জমা রাখার জন্য৷ এইসব হিসাব আসলে কম্পিউটারের মত বাইনারি সিস্টেমের মত৷ 

বাইনারি সিস্টেম বলতে বোঝাচ্ছি, সব লজিক জিরো এবং ওয়ান দিয়ে তৈরি করা হয় এখানে৷ 

এরকম বহু কারণে জৈবিক মস্তিষ্কের সাথে কম্পিউটারের তুলনাটা ঠিক এপ্রোপ্রিয়েট হয় না। তবে একটা ব্যাপার সত্যি, আমরা আমাদের মতই বুদ্ধিমান সত্ত্বা তৈরির কাজ চালু রেখেছি। 

জৈবিক স্নায়ু কোষ (নিউরণ) 

মস্তিষ্ক তৈরি স্নায়ু দিয়ে। একটা স্নায়ু কিভাবে গঠিত হয় তা নিচের চিত্রে দেখানো হলো। স্নায়ু কিভাবে কাজ করে তা আমরা সহজ উদাহরণের মাধ্যমে বুঝব যা পরবর্তিতে আমাদের কৃত্রিম নিউরণ তৈরিতে কাজে লাগবে। 

আপনি যখন একটা ফুল দেখেন, কিভাবে বোঝেন এটা একটা ফুল। প্রথমত, ফুলের উপর যে আলো পড়ে তা প্রতিফলিত হয়ে আমাদের চোখে আসে। 

আমাদের চোখে এই বস্তুর একটা প্রতিবিম্ব তৈরি হয়। 

তো এই ক্ষেত্রে চোখ হচ্ছে একটা সেন্সর। রোবটের ক্ষেত্রে এই সেন্সর হচ্ছে ক্যামেরা৷ 

তো চোখ যখন এই ফুলের প্রতিবিম্ব থেকে তৈরি সিগনাল নিউরাল নেটওয়ার্কে পাঠিয়ে দেয়। সেখানে এই ইনফরমেশন প্রসেস হওয়ার পর আমরা বুঝতে পারি যে এইটা একটা ফুল। আমরা যদি এই ফুলটা আগে থেকে চিনে থাকি তাহলে আমরা বুঝতে পারি এটা একটা সূর্যমুখি ফুল। 

কৃত্রিম স্নায়ুকোষ

