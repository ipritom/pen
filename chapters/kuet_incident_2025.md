# তর্ক-বিতর্ক-কুতর্ক



একটা ভিডিও সামনে আসলো। কুয়েটে শিক্ষার্থীরা আন্দোলনের অংশ হিসেবে গেছিল ভিসির বাসভবনে তালা মারতে। প্রথমে পাঁচ মিনিট সময় বেধে দেয়া হইছিল ভিতরে কেউ থাকলে যাতে বের হয়ে যায়। 
এইখানে একটা ইন্টারেস্টিং ঘটনা ঘটছে। বাসভবনের গেটের ওপাশে ভিসির সাপোর্টিং গ্রুপের শিক্ষকেরা আর অন্য পাশে আন্দোলনরত শিক্ষার্থীরা জড় হয় এক পর্যায়ে।
একজন শিক্ষক প্রশ্ন কইরা বসলেন সামনের এক ছাত্ররে - কেউ কি কারো ব্যক্তিগত বাসভবনে তালা মারতে পারে? কারো ব্যক্তিগত বাসভবনে তালা মারা কি কোনো আন্দোলনের মধ্যে পড়ে? 
তো সেই ছাত্র বলতে গেছিল যে এই বাসভবন আসলে ব্যক্তিগত না। ভার্সিটির নিজেস্ব রেসিডেনসিয়াল ফ্যাসিলিটি। কিন্তু বলতে যাওয়ার মাঝখানেই গুরুজি তারে থামায়ে বলেন "তুমি কি আমার সাথে তর্ক করবা না কথা শুনবা?" 
এই একটা লাইন আমার কাছে খুবই চেনা লাগে। আসলে আমি যেই ক্যাম্পাস থেইকা আসছি সেইখানে শিক্ষার অবস্থা এই একটা লাইনেই সামারি করা যায়। 
এখানে তর্ক করাটারে ডিসকারেজ করা হয়। ক্লাস রুমেও কেউ যদি বলে যে টিচারের আইডিয়াটা বা কনসেপ্ট তার ভুল মনে হচ্ছে - এই রকম দ্বিমত করার সুযোগ নাই। বরং দ্বিমত করতে চাওয়াটাই সবার কাছে অনিরাপদ ঠেকে। যদিও ব্যতিক্রম আছে। কিন্তু অভারল পরিস্থিতি এমনই। ওপেন ডিসকাশন এবং ডিবেটের সুযোগ নাই শিক্ষকদের সাথে এবং অথোরিটির সাথে। 
কিন্তু শিক্ষার্থীরা যে এখন রাজনীতিমুক্ত ক্যাম্পাস চাইতেছে সেই জন্য এমন কালচার খুবই প্রয়োজন যেইখানে কালচার অফ ওপেন ডিসকাশন গড়ে তোলা সম্ভব। আর আমার ক্ষুদ্র জ্ঞানে যা বলে - কুয়েটের লোকেশন এমন এক জায়গায় যে পাবলিক ভার্সিটি হিসেবে এখানে পলিটিক্স ফ্রি ক্যাম্পাস পসিবল না। ছাত্র রাজনীতি না থাকলেও শিক্ষকদের রাজনীতি থাকবে। যেমন খুলনা বিশ্ববিদ্যালয়ে আছে।  
সব থেইকা আইরনিক বিষয় হইতেছে ওইদিন শিক্ষকদের থেইকা বলা হইছে ভিসি ওইখানে ভাড়া দিয়ে থাকে। মানে বুঝাইছে ওই আবাসন তার ব্যক্তিগতই। এই ঘটনার পর ভাড়া দিয়া থাকা আবাসিক হলের শিক্ষার্থীদের প্রশাসন নির্দেশ দিছে হল খালি কইরা দেয়ার জন্য। এরপর থেইকা আবাসিক হল অনির্দিষ্টকালের জন্য বন্ধ (২৬ ফেব্রুয়ারি)।
অধিকাংশ সাধারণ শিক্ষার্থীরা যেইটা চাইতেছে এবং অনেক শিক্ষকও যেইটা চাচ্ছে তার জন্য দরকার ইফেক্টিভ পলিসি মেকিং। এই জন্য দুইপক্ষ বা বহুপক্ষের মধ্যে সহনশীল আলোচনা দরকার।

<!-- [politics, philosophy] -->