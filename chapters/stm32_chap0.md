# শূন্য থেকে STM32 শেখা

অনেকের মত আমারও ইম্বেডেড প্রোগ্রামিং-এর হাতে খড়ি হয় Arduino প্লাটফর্মে। আরডুইনো খুবই ইন্টারেস্টিং এম্বেডেড প্রোগ্রামিং প্লাটফর্ম যেখানে আরডুইনোর নিজেস্ব বোর্ড ছাড়াও আরও হাজার হাজার বোর্ডে সহজেই প্রোগ্রাম করে প্রজেক্ট করে ফেলা যায়। 

খুব দ্রুত এবং খুব সহজেই প্রোজেক্ট করার জন্য আরডুইনো প্লাটফর্মের তুলনা নাই। তবে আর্ডুইনোতে বেশি অভ্যস্থ হয়ে যাওয়ার সমস্যা হচ্ছে - আরডুইনো প্লাটফর্ম মূলত শিক্ষানবিসদের টার্গেট করে বানানো। তাই এখানে এম্বেডেড প্রোগ্রামিং-এর অনেক জটিলতা আড়াল করে ফেলা হয়েছে। এই কারণে সেখানে লেখা কোড ডিপ লেভেলে গিয়ে অপটিমাইজ করা খুব একটা সহজ না। লাইব্রেরির উপর নির্ভরশীলতা বেড়ে যায়। সেই সাথে একটা মাইক্রোকন্ট্রোলার ইউনিট (MCU) কিভাবে কাজ করে তা গভীরভাবে বোঝার সুযোগ নাই।

তাছাড়া ইন্ডাস্ট্রিতে এপ্লিকেশন এবং দামের উপর ভিত্তি করে অনেক রকমের MCU ইউজ করা হতে পারে। ধরা যাক, নতুন একটা কোম্পানি আপনাকে MCU অফার করলো যেটা বাজারে চলমান চিপগুলা থেকে দামে কম এবং পারফরম্যান্স ওই প্রাইস রেঞ্জে অনেক ভাল। আপনি হয়তো এই নতুন MCU এর আর্ডুইনো প্লাটফর্মে সাপোর্ট পাবেন না। তখন? এই জন্য MCU এর ব্যাকএন্ড বোঝা জরুরী। কিভাবে MCU এর ভিতরটা বুঝতে হয় তা খুবই অল্প কথায় এই লেখায় আলোচনা করা হবে। একটা MCU এর কাজকারবার ভালোভাবে বোঝা গেলে যেকোনো MCU নিয়েই কাজ করা সম্ভব।

এই লেখায় আমি কথা না বাড়িয়ে আসলে সরাসরি চলে যাব আর্ডুইনোর কিছু সহজ সরল ফাংশন কিভাবে একদম স্ক্র্যাচ থেকে লেখা যায়। আর এর জন্য আমি বেছে নিচ্ছি STM32 এর একটা MCU। এখানে [Blue Pill](https://stm32-base.org/boards/STM32F103C8T6-Blue-Pill.html)
 ব্যবহার করে উদাহরণ দেয়া হবে। এই বোর্ডে [STM32F103C8T6](https://www.st.com/en/microcontrollers-microprocessors/stm32f103c8.html) চিপ ইউজ করা হয়েছে।

এই লেখাটা মূলত রেজিস্টার বেজড প্রোগ্রামিং নিয়ে, যেখানে দেখানো হবে মাইক্রোকন্ট্রোলারের রেজিস্টারগুলা ম্যানিপুলেট করে কিভাবে একটা আউটপুট আনা যায়। আরডুইনোর IDE এর ব্যাকএন্ড মূলত ওভাবেই লেখা। কিন্তু আমরা কিভাবে নিজেরা ওই ব্যাকএন্ড লিখতে পারি সেটা দেখব। যেমনঃ কিভাবে একটা GPIO পিন high-low করা যায়, কিভাবে মাইক্রোকন্ট্রোলারে `printf()` ফাংশান লেখা যায়, PWM সিগনাল জেনারেট করা যায়, ইত্যাদি। 

## গুরুত্বপূর্ণ টুলস

এই লেখায় বর্ণিত টেকনিক হুবহু এপ্লাই করার জন্য নিচের টুলসগুলা প্রয়োজনঃ

* Blue Pill board.

* Keil MDK-Arm. যদি VScode এ Keil Extension পেতে চান তাহলে এই আর্টিকেল ফলো করতে পারেন - [How to Setup Keil inside VSCode](https://mpritom.com/silicon/keil_vscode.md).

* ST-Link V2 - বোর্ডে প্রোগ্রাম আপলোড দেয়ার জন্য। 


## কোথা থেকে শুরু করা যায় 

রেজিস্টার বেজড প্রোগ্রামিং শুরু করার প্রথম ধাপ হচ্ছে, আপনার কাছে যেই বোর্ড বা পিসিবি আছে সেখানে কোন MCU ব্যবহার করা হয়েছে সেটা দেখা। 

এরপর এই MCU আপনি কিভাবে ব্যবহার করবেন সেই সম্পর্কিত ডকুমেন্টস কালেক্ট করা। 

STM32 এর MCU গুলো নিয়ে কাজ করার জন্য ২-টা গুরুত্বপূর্ণ ডকুমেন্ট হলঃ

<ol>
<li> ডেটাশিট </li>
<li> রেফারেন্স ম্যানুয়াল </li> 
</ol>

ST.com সাইটে তাদের প্রোডাক্ট সম্পর্কিত সকল ডকুমেন্ট সুন্দর করে সাজানো থাকে। জাস্ট MCU এর মডেল নাম্বার লিখে গুগলে সার্চ করলে সহজেই খুঁজে পাওয়া যায়। 

# ডেটাশিট
ডেটাশিটের প্রথম পেজ থেকে এক নজরে বুঝে নেয়া যায় এই MCU তে কি কি ফিচার আছে। 

যেমনঃ ম্যাক্সিমাম ক্লক স্পিড কত হতে পারে। STM32F103C8T6 এর ক্ষেত্রে 72 MHz.

ফ্লাস মেমরি কত হতে পারে। কতগুলা Timer হার্ডওয়ারে দেয়া আছে এবং সেইগুলা কত বিটের। 

যেকোনো নতুন MCU নিয়ে কাজ করার শুরুতে সেইটার ডাটাশীট ভালোভাবে স্টাডি করা জরুরী।

ডেটাশিট স্টাডি করার সময় লক্ষণীয় যে এখানে টাইটেলে **STM32F103x8 ,STM32F103xB** লেখা থাকে। মূলত এইটা ফ্যামিলির নাম। প্রতিটা MCU এর মডেলের জন্য আলাদা আলাদা ডেটাশিট পাবলিশ না করে সাধারণত একটা ফ্যামিলি সিরিজের জন্য কমন ডেটাশিট পাবলিশ করা হয়। স্টাডি করার সময় এই ব্যাপারটা খেয়াল রাখা জরুরী। 

![]()
*<small>Data Sheet - Front Page</small>*

যেমন মেমোরি সেকশনে ফ্লাশ র‍্যামের সাইজ 64 or 128 কিলোবাইট উল্লেখ আছে। অর্থাৎ এই দুইটার যেকোনো একটা হতে পারে। ডাটাশিটের কোথাও না কোথাও উল্লেখ থাকবে এই ফ্যামিলির অন্তর্গত STM32F103C8T6 চিপে এই ফ্লাশ র‍্যামের সাইজ কত। 

# রেফারেন্স ম্যানুয়াল 

STM32 এর রেফারেন্স ম্যানুয়াল প্রোগ্রাম লেখার জন্য খুবই গুরত্বপূর্ণ। এখানে সকল রেজিস্টারের বিস্তারিত বর্ণনা দেয়া থাকে। কোন বিট (bit)-এর কাজ কি, কোনো একটা পেরিফেরাল একটিভ করতে কোথায় কোন রেজিস্টার ম্যানিপুলেট করা লাগবে - এইসব ডিটেইল বর্ণনা এখানে পাওয়া যাবে। 

আমরা একটা উদাহরণের মাধ্যমে বুঝব কিভাবে ডাটাশীট এবং রেফারেন্স ম্যানুয়াল ঘেটে একটা GPIO পিন High বা Low করা যায়। 

যদি আর্ডুইনোতে আপনার অভিজ্ঞতা থাকে তাহলে নিশ্চয়ই মনে আছে - `pinMode()` ফাংশান দিয়ে আপনি একটা পিন সিলেক্ট করেন এবং ওইটা আউটপুট পিন নাকি ইনপুট পিন তা বলে দেন। পরে `digitalWrite()` ফাংশান দিয়ে ওই পিন High/Low করা যায়। তবে এই অভিজ্ঞতা না থাকলেও অসুবিধা নাই, বরং ভাল। কারণ নতুন কিছু শেখার শুরুতে ব্রেইনে প্রিভিয়াস জ্ঞ্যানের বোঝা না থাকা আরও বেশি সুবিধার। 

## STM32F103C8T6 সংক্ষিপ্ত বিবরণ

ডেটাশিটে STM32F103xx ফ্যামিলির Block Diagram দেয়া আছে যেখান থেকে আমরা এক নজরে দেখে নিতে পারি এই চিপের অভ্যন্তরীণ গঠন কেমন। এটা আমাদের প্রয়োজন হবে প্রোগ্রাম করার সময়।

![]()
*<small>Data Sheet - Figure 1</small>*

Arm চিপগুলাতে ২ ধরণের বাস থাকে। 
* APB : Advanded Peripheral Bus 
* AHB: Advanced High-performance Bus 

**APB** হল একটি low-bandwidth, low-power বাস, যা সাধারণত ধীরগতির পেরিফেরাল (যেমন: Timer, UART, GPIO, SPI, I2C ইত্যাদি) সংযোগের জন্য ব্যবহৃত হয়।

**AHB** হলো high-bandwidth, high-performance বাস, যা বেশি গতির ডেটা ট্রান্সফার প্রয়োজন এমন ক্ষেত্রে ব্যবহৃত হয়, যেমনঃ CPU এবং মেমরির মধ্যে দ্রুতগতিতে যোগাযোগ স্থাপনের জন্য এই বাস ব্যবহার করা যায়। 

STM32 এর চিপে **APB** এবং **AHB** এর একাধিক লাইন থাকতে পারে। ডাটাশিটের *Figure 1* একটু জুম করে দেখলে আমরা দেখব APB এর দুইটা বাস লাইন আছে। এর মধ্যে APB1 এ GPIO গুলা কানেক্টেড এবং APB2 এর সাথে টাইমারগুলা কানেক্টেড আছে। 

![]()
*<small>DS - Figure 1 - GPIO এবং Timer কানেকশন ABP বাসের সাথে</small>*

এখন GPIO নিয়ন্ত্রণ করতে যাওয়ার আগে আমাদের STM32 এর চীপ ডিজাইন সম্পর্কে চমৎকার কিছু জানা থাকা দরকার। 

* STM32 মাইক্রোকন্ট্রোলার ARM Cortex-M আর্কিটেকচারের উপর ভিত্তি করে তৈরি, যা 32-bit RISC (Reduced Instruction Set Computing) প্রসেসর ব্যবহার করে।

* 32-bit Architecture হওয়ার জন্য রেফারেন্স ম্যানুয়ালে খেয়াল করবেন যে সব রেজিস্টার 32-bit এর। 

* যেহেতু 32-bit Architecture তাই একটা CPU cycle এ 32-bit ডাটা প্রেসেস করতে পারে। 
 
* STM32 মাইক্রোকন্ট্রোলারে প্রতিটি পেরিফেরালে আলাদাভাবে Clock Gating করা হয়। অর্থাৎ কোনো I/O পোর্ট বা পেরিফেরাল ইউজ করতে চাইলে আলাদা করে ওইখানে ক্লক লাগাতে হবে, ভাল কথায় clock enable করতে হবে। 

* যেহেতু by default ক্লক লাগানো থাকে না সব জায়গায়, এটার জন্য এই MCU গুলা খুবই পাওয়ার এফিশিয়েন্ট হয়। অনেক চীপ আছে যেগুলাতে এরকম আলদা করে সব জায়গায় ক্লক এনাবল করা লাগে না। কিন্তু STM32 এর চীপগুলাতে অতিরিক্ত নিয়ন্ত্রণ ক্ষমতা দেয় ইউজারকে। তবে এইক্ষেত্রে মনে রাখা দরকার - *with great power comes great responsibility*.


এখন এই বেসিক জানার পর আমরা প্রস্তুত GPIO নিয়ন্ত্রণের জন্য।

## GPIO নিয়ন্ত্রণ   

Blue Pill বোর্ডে বিল্ট-ইন ইউজার LED সংযুক্ত **PC13** পিনে। অর্থাৎ GPIO এর C পোর্টের এর ১৩ নাম্বার পিন। ব্লগ ডায়াগ্রাম (Figure 1) থেকে আমরা জানি এরকম A থেকে E পর্যন্ত পোর্ট থাকতে পারে এবং প্রতি পোর্টে ১৬ টা পিন থাকতে পারে।

GPIO নিয়ন্ত্রণে জন্য সহজ তিনটা ধাপ, যা মূলত প্রায় সব চীপের জন্যই কমন। 


* **ধাপ-১ :** GPIO পিনের জন্য Clock Enable করতে হবে। 

* **ধাপ-২ :** GPIO পিনকে Output Mode-এ সেট করতে হবে।

* **ধাপ-৩ :** GPIO পিন High/Low করে LED অন-অফ করতে হবে। 

এবার সময় এসেছে রেফারেন্স ম্যানুয়ালের শক্তি কাজে লাগানোর। আমরা এই তিনটি ধাপ অনুসারণের জন্য রেফারেন্স ম্যানুয়ালের কোথায় কোথায় যেতে হবে তা দেখব।

### ধাপ-১ : GPIO পিনে Clock Enable করা

STM32 এর রেফারেন্স ম্যানুয়ালে, কোনো GPIO বা Peripheral এ ক্লক লাগানোর ব্যাপারগুলা থাকে **Reset and clock control (RCC)** অধ্যায়ে।

GPIO গুলা যেহেতু APB বাসে কানেক্টেড তাই আমাদের APB বাস লাইনে ক্লক চালু করতে হবে। 

ডাটাশীট থেকে আমরা জানি, GPIO পোর্টগুলা APB2 এ কানেক্টেড। এই বাস লাইনে ক্লক এনাবল করার জন্য আমরা রেজিস্টার ডেসক্রিপশন দেখব। 

### ধাপ-২ : GPIO পিনকে Output Mode-এ সেট করা

### ধাপ-৩ : GPIO পিনকে High/Low করা


<!-- [stm32, embedded, electronics] -->