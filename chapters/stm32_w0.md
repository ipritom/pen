# শূন্য থেকে STM32 শেখা

আমার মত আমারও ইম্বেডেড প্রোগ্রামিং-এর হাতে খড়ি হয় Arduino প্লাটফর্মে। আরডুইনো খুবই ইন্টারেস্টিং এম্বেডেড প্রোগ্রামিং প্লাটফর্ম যেখানে আরডুইনোর নিজেস্ব বোর্ড ছাড়াও আরও হাজার হাজার বোর্ডে সহজেই প্রোগ্রাম করে প্রজেক্ট করে ফেলা যায়। 

খুব দ্রুত এবং খুব সহজেই প্রোজেক্ট করার জন্য আরডুইনো প্লাটফর্মের তুলনা নাই। তবে আর্ডুইনোতে বেশি অভ্যস্থ হয়ে যাওয়ার সমস্যা হচ্ছে - আরডুইনো প্লাটফর্ম মূলত শিক্ষানবিসদের টার্গেট করে বানানো। তাই এখানে এম্বেডেড প্রোগ্রামিং-এর অনেক জটিলতা আড়াল করে ফেলা হয়েছে। এই কারণে সেখানে লেখা কোড অপটিমাইজড হয় না। সেই সাথে একটা মাইক্রোকন্ট্রোলার ইউনিট (MCU) কিভাবে কাজ করে তা গভীরভাবে বোঝার সুযোগ নাই।

তাছাড়া ইন্ডাস্ট্রিতে এপ্লিকেশন এবং দামের উপর ভিত্তি করে অনেক রকমের MCU ইউজ করা হতে পারে। ধরা যাক, নতুন একটা কোম্পানি আপনাকে MCU অফার করলো যেটা বাজারে চলমান চিপগুলা থেকে দামে কম এবং পারফরম্যান্স ওই প্রাইস রেঞ্জে অনেক ভাল। আপনি হয়তো এই নতুন MCU এর আর্ডুইনো প্লাটফর্মে সাপোর্ট পাবেন না। তখন? এই জন্য MCU এর ব্যাকএন্ড বোঝা জরুরী। কিভাবে MCU এর ভিতরটা বুঝতে হয় তা খুবই অল্প কথায় এই লেখায় আলোচনা করা হবে। আর একটা MCU এর ক্ষেত্রে এটা বোঝা গেলে যেকোনো MCU নিয়েই কাজ করা সম্ভব।

এই লেখায় আমি কথা না বাড়িয়ে আসলে সরাসরি চলে যাব আর্ডুইনোর কিছু সহজ সরল ফাংশন কিভাবে একদম স্ক্র্যাচ থেকে লেখা যায়। আর এর জন্য আমি বেছে নিচ্ছি STM32 এর একটা MCU।

এই লেখাটা মূলত রেজিস্টার বেজড প্রোগ্রামিং নিয়ে, যেখানে দেখানো হবে মাইক্রোকন্ট্রোলারের রেজিস্টারগুলা ম্যানিপুলেট করে কিভাবে একটা আউটপুট আনা যায়। আরডুইনোর IDE এর ব্যাকএন্ড মূলত ওভাবেই লেখা। কিন্তু আমরা কিভাবে নিজেরা ওই ব্যাকএন্ড লিখতে পারি সেটা দেখব। যেমনঃ কিভাবে একটা GPIO পিন high-low করা যায়, কিভাবে মাইক্রোকন্ট্রোলারে `printf()` ফাংশান লেখা যায়, PWM সিগনাল জেনারেট করা যায়, ইত্যাদি। 


# কোথা থেকে শুরু করা যায় 

রেজিস্টার বেজড প্রোগ্রামিং শুরু করার প্রথম ধাপ হচ্ছে, আপনার কাছে যেই বোর্ড বা পিসিবি আছে সেখানে কোন MCU ব্যবহার করা হয়েছে সেটা দেখা। 

এরপর এই MCU আপনি কিভাবে ব্যবহার করবেন সেই সম্পর্কিত ডকুমেন্টস কালেক্ট করা। 

STM32 এর MCU গুলো নিয়ে কাজ করার জন্য ২-টা গুরুত্বপূর্ণ ডকুমেন্ট হলঃ

<ol>
<li> ডাটাশীট </li>
<li> রেফারেন্স ম্যানুয়াল </li> 
</ol>

<!-- [stm32, embedded, electronics] -->