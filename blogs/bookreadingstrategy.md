# ইংরেজি বই পড়ার কৌশল

লেখাটা মূলত যারা ইংরেজি বই পড়তে অভ্যস্থ নয় তাদের জন্য। ভার্সিটিতে যাওয়ার পর আমি শুরুর দিকে একটা ধাক্কা খেয়েছিলাম। মূলত বাংলা মিডিয়ামে পড়ার ফলে ইংরেজি বই পড়ার স্কিল খুব একটা ছিল না। অবশ্য বাংলা মিডিয়ামেও শুরু থেকে শেষ পর্যন্ত ইংরেজি সাবজেক্ট ছিল। শিক্ষা ব্যবস্থার দূর্বলতার দিকটাও এখানে অস্বীকার করা যায় না। 

আমাদের প্রকৌশলবিদ্যার পড়াশোনা ইংলিশ মাধ্যমে হলেও অনেকেরই ইংরেজি বুঝতে অসুবিধা হয়। এই জন্যই অনেক বই পড়ুয়ারা ইংরেজিতে লেখা অনেক ক্লাসিকের রস আস্বাদনের সুযোগ থেকে বঞ্চিত হচ্ছে। বর্তমান সময়ের অনেক ফিলোসোফার এবং থিংকারদের জ্ঞানের সান্নিধ্যে আসার সুযোগ হাত ছাড়া করতেছেন। তাই আমি কিছু কৌশল দেখাচ্ছি। যেটা আপনাদের ইংরেজি বই পড়ার ক্ষেত্রে উপকারে আসতে পারে। সাথে কিছু ইংরেজি নন-ফিকশনের নামও এই লেখায় যোগ করে দিচ্ছি।

ইংরেজি বই পড়ার ক্ষেত্রে প্রথম সমস্যা - ভোকাবুলারি। তো এই সমস্যা ট্যাকেল দেয়ার জন্য কি আপনি ডিকশনারি নিয়া বসবেন এবং ধরে ধরে ওয়ার্ড মুখস্থ করবেন? তাইলে আর কোন বই উপভোগ করা হবে না। আমি যেইটা করতাম তা হল, বই শুরু করার আগে প্রথম কয় পেজ পড়ে স্কিমিং করে অজানা শব্দগুলা সংগ্রহ করতাম। তারপর সেগুলোর মিনিং শিখে তারপর বইটা পড়া শুরু করতাম। এতে পড়তে ইজি হত। পল কালানিথির লেখা [When Breath Becomes Air](https://www.goodreads.com/review/show/2817080103) বইয়ের ক্ষেত্রে এটা করে খুব ভাল ফল পাইছি। ওরহান পামুকের বই My Name Is Red পড়ার সময় এটা করলে হয়তো বইটা ভার্সিটিতে থাকতেই পড়া হয়ে যেত। তখনও এইসব টেকনিক মাথায় আসে নাই। শুধু ভাষার দুর্বলতার জন্য বইটা তিনবার শুরু করেও ৫০ পেজের বেশি পড়া হয় নি তখন। 

<a href="https://www.goodreads.com/book/show/25899336-when-breath-becomes-air" style="float: left; padding-right: 20px"><img border="0" alt="When Breath Becomes Air" src="https://i.gr-assets.com/images/S/compressed.photo.goodreads.com/books/1492677644l/25899336._SX98_.jpg" /></a><a href="https://www.goodreads.com/book/show/25899336-when-breath-becomes-air">When Breath Becomes Air</a> by <a href="https://www.goodreads.com/author/show/14031444.Paul_Kalanithi">Paul Kalanithi</a><br/> My rating: <a href="https://www.goodreads.com/review/show/2817080103">5 of 5 stars</a><br /><br />  <br/><br/> <a href="https://www.goodreads.com/review/show/2817080103">View my review</a>

<br>

আরেকটা ভাল উপায় হল যে বইটা পড়তে চাচ্ছেন সেইটার জন্য [vocabulary.com](https://www.vocabulary.com/) থেকে ওয়ার্ড লিস্ট দেখে নেয়া। ওখানে অনেকেই স্বেচ্ছাসেবক হিসেবে বিভিন্ন বইয়ের থেকে আনকমন ওয়ার্ড নিয়ে লিস্ট বানিয়ে রাখে। এতে বেশ সুবিধা হয়। মোটামুটি পরিচিতি বই হলেই ওয়ার্ডলিস্ট মিলে যাওয়ার কথা। আমি এই তিনটা বইয়ের ওয়ার্ডলিস্ট খুঁজতে যেয়ে পেয়ে গেছি।

* Thinking, Fast and Slow by Daniel Kahneman
* [A History of God  by Karen Armstrong](https://www.goodreads.com/review/show/2700792948)
* Enlightenment Now by Steven Pinker



সাধারণত ইংরেজি উপন্যাসের বই হলে ভেরিফাইড লিস্ট পাওয়া যায়। ইউজারদের করা লিস্টে সব ওয়ার্ড অনেক সময় থাকেও না। সেক্ষেত্রে প্রথমে যে স্কিমিং টেকনিকের কথা বললাম ওটা এপ্লাই করেন। আর মোবাইলে পড়লে ডিকশনারি app নামায়ে নিয়েন। ওয়ার্ড কপি করলেই অটোমেটিক পপ-আপ ফিল্ডে মিনিং দেখায় দেয়ার ফিচার আছে এখন। কোনো মামুলি লিমিটেশন জ্ঞানচর্চার পথে বাধা হইতে পারে না।

বিশাল পৃথিবীর জ্ঞানবিজ্ঞানের প্রায় সব তথ্যই ইংরেজিতেই সংরক্ষিত। তাই একটা ভাষায় অদক্ষতার জন্য জ্ঞানের পথে পিছিয়ে যাওয়ার মানে হয় না। আর আমরা যারা ইঞ্জিনিয়ারিং পড়ছি তাদের শুধু আউট বই বলতে শুধু উপন্যাস পড়লেই চলে না। কারণ প্রকৌশলীদের আসলে পারফর্মার হতে হয়। অনেকে হয়তো এই রিলেটেড পলিসি মেকিংও করবেন ভবিষ্যতে। তাই বিভিন্ন নন-ফিকশন বই পড়ে নিজেকে আলোকিত রাখা প্রয়োজন। এখানে এন্টারর্টেনমেন্ট যেমন আছে, দেশের স্বার্থেই নিজেকে প্রস্তুত রাখার বিষয়ও আছে।

কিছু নন-ফিকশন আমার মনে হইছে ভার্সিটি লাইফে অবশ্যপাঠ্য।

* The Power of Habit by Charles Duhigg
* Art of Thinking Clearly by Rolf Dobelli
* Homo Deus by Yuval Noah Harari
* The Demon Haunted World by Carl Sagan

যারা মেশিন-লার্নিং, এ-আই - এগুলোতে ইন্টারেস্ট ফিল করেন তাদের জন্য -
* [Architects of Intelligence](https://www.goodreads.com/review/show/2827348005) by Martin Ford 

* On Intelligence  by Jeff Hawkins and Sandra Blakeslee


<!-- [book] -->