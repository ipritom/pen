# Causal Inference | কার্যকারণ অনুমান । অধ্যায় শূণ্য

এখনকার দুনিয়ায় ডাটা মহামূল্যবান জিনিস। কিন্তু সমস্যা হচ্ছে, ডাটা থাকলেই কিন্তু হবে না। তা কিভাবে ব্যবহার করবেন, ডাটা থেকে কিভাবে সিদ্ধান্ত নিবেন সেইটাও জরুরী। 

ডাটা সাইন্সের আসল কাজই হল ডাটা এনালাইসিস করে ঠিকভাবে ব্যাখ্যা করা। যেইটা সরাসরি দেখা যাইতেছে না, সেইটা দেখতে পারা। 

ডাটা সুক্ষভাবে এনালাইসিস করতে পারলে আমরা যেই অন্তর্দৃষ্টি লাভ করবো তা দিয়ে খুব কার্যকর সিদ্ধান্ত নিতে পারব। ফলে আমাদের বিজনেসে প্রোফিট হওয়ার চান্স বেড়ে যাবে। দেশের পলিসিমেকাররা কার্যকর পলিসি বানাতে পারবে। 

কিন্তু চিরায়ত পরিসংখ্যানবিদ্যা অনেক সময় ডাটার মধ্যে থেকে কারণটা বের করতে সক্ষম হয় না। মানে আপনার ডাটাসেটে হয়তো দুইটা প্যারামিটারের মধ্যে পরিসংখ্যানগত Correlation (পারস্পরিক সম্পর্ক) বের করতে পারলেন। কিন্তু তার মানে দুইটা প্যারামিটার X এবং Y বাস্তবিকই সম্পর্কিত, অথবা X এর কারণে Y হচ্ছে - এটা কিন্তু কোনোভাবেই বলা যায় না। 

যেমনঃ গ্রামে গিয়ে যদি আপনি প্রতিদিন সকাল বেলা উঠে মুরগির ডাক শুনতে পাইলেন এবং তা একটা এক্সেল শীটে রেকর্ড করলেন। কয়েকদিন পর এই ডাটা দেখলে পরিসংখ্যানের দিক থেকে মনে হবে সকাল হওয়ার সাথে মুরগি ডাকার হয়তো কোনো সম্পর্ক আছে। আপনি গাণিতিকভাবে এই সম্পর্ক পরিমাপও করতে পারবেন। 

কিন্তু সমস্যা হচ্ছে, এই গাণিতিক হিসাব নিকাশ পণ্ডশ্রম। কারণ, মুরগি না ডাকলেও সকাল হবে। ঠিক কিনা?

ডাটা ঠিকভাবে এনালাইসিস করার জন্য আমাদের কার্যকর গাণিতিক টুল এবং বিজ্ঞান প্রয়োগ করতে হবে। তাহলে আমরা সঠিক সিদ্ধান্ত নিতে পারব।

যেমন বর্তমান সময়ে বিষণ্ণতা একটা বড় সমস্যা। এখন আমরা একটা হাইপোথেটিকাল এনালাইসিস করবো। ধরেন বিষণ্ণতার জন্য  নতুন দুই রকম ট্রিটমেন্ট আপনার দেশে চালু আছে। একটা হলো A, যেইটা একটু ব্যয়বহুল। অন্য আরেকটা ট্রিটমেন্ট হচ্ছে B, যেইটা অপেক্ষাকৃত কম ব্যয়বহুল। কিন্তু ট্রিটমেন্ট দামী নাকি কমদামী এইটা দিয়ে কিন্তু তার ইফেক্টিভনেস বা কার্যকারীতা বোঝা যায় না।

এখন মনে করেন, আপনি এই দেশের স্বাস্থ্যমন্ত্রী। দেশের স্বাস্থ্যমন্ত্রী হিসেবে জনগণের মানসিক স্বাস্থ্য উন্নয়নের ব্যাপারটাও আপনাকে দেখতে হয়। আপনি চাইলেন যে বিষণ্ণতার চিকিৎসা ফ্রি করে দিবেন সবার জন্য। এই মহৎ উদ্যোগ মানসিক স্বাস্থ্য সেবার সকল পেশার মানুষের নাগালে নিয়ে যাবে।

কিন্তু কোন চিকিৎসাটা ফ্রি করে দিবেন? চিকিৎসা তো চালু আছে দুইটা। আপনি প্রথমে ভাবলেন যেই চিকিৎসা বেশি ইফেক্টিভ সেইটা ফ্রি করে দিবেন। 

এখন, কোন ট্রিটমেন্টটা ইফেক্টিভ সেইটা কিভাবে বুঝবেন? এই জন্য আপনি দেশের সব মানসিক স্বাস্থ্যসেবা কেন্দ্র থেকে ডাটা কালেক্ট করলেন এবং আপনার এসিসটেন্টকে দিলেন এনালাইসিস করে বলতে কোন চিকিৎসাটা সারা দেশে বিনামূল্যে পাওয়ার ব্যবস্থা করলে ভাল হয়। 

নিচের টেবিলে ডামি ক্লিনিকাল রিপোর্টের কিছু অংশ দেয়া হল। ধরে নেই, দুই গ্রুপের রোগীর উপর এই ট্রিটমেন্ট প্রয়োগ করা হয়েছে। একটা গ্রুপ হচ্ছে হালকা (mild) বিষণ্ণ। তাদের জাস্ট ভাল্লাগে না। আরেকটা গ্রুপের রোগীদের অবস্থা মারাত্বক (severe)। তাদের অবস্থা এমন যে মাথায় খালি সুইসাইডাল চিন্তা ঘোরে। 


| Treatment | Mild                 | Severe               |
|-----------|----------------------|----------------------|
| A         | $\frac{81}{90}=\mathbf{90}\%$ | $\frac{190}{270}=\mathbf{70}\%$ |
| B         | $\frac{235}{270}=87\%$ | $\frac{50}{80}=62\%$ |


এই পর্যায়ে আপনি টেবিলের ডাটা ভালভাবে পর্যবেক্ষণ করেন। এই ডাটা থেকে আপনাকে গুরুত্বপূর্ণ সিদ্ধান্ত নিতে হবে। আপনি সঠিক সিদ্ধান্ত নিতে ব্যর্থ হলে বিষণ্ণতায় অনেক মানুষের স্বাভাবিক জীবন হয়তো বিপন্ন হবে। হয়তো আরও মারাত্বক ঘটনাও বেড়ে যেতে পারে। 

কিছুক্ষণ নিবিড় পর্যবেক্ষণের পর কোন চিকিৎসা আপনার বেশি ইফেক্টিভ মনে হচ্ছে? 

মাইল্ড এবং সিভিয়ার, দুইটা গ্রুপেই ট্রিটমেন্ট A বেশি কার্যকর ভূমিকা রেখেছে, তাই না? তাহলে কি আমরা ট্রিটমেন্ট A টাই বেশি কার্যকরী ধরে নিব? 

একটু অপেক্ষা করেন। জোরে নিঃশ্বাস নেন। এর পরের ধাপে আমরা এমন এক হেঁয়ালির (paradox) সম্মুখীন হব যে সিদ্ধান্তহীনতায় পড়ে যাব আমরা। 

আমরা যদি দুইটা গ্রুপকে এক সাথে করি এবং মোটের উপর কার্যকারীতা কেমন হয় দেখি তাহলে অবস্থাটা কেমন দাঁড়ায় দেখা যাক।
___


| Treatment | Mild                 | Severe               | Overall<br> Efectiveness|
|-----------|----------------------|----------------------|-------------------------|
| A         | $\frac{81}{90}=\mathbf{90}\%$ | $\frac{190}{270}=\mathbf{70}\%$ | $\frac{271}{360}=75\%$|
| B         | $\frac{235}{270}=87\%$ | $\frac{50}{80}=62\%$ | $\frac{285}{350}=\mathbf{81\%}$|

এবার এই ডাটা দেখে কী মনে হচ্ছে আপনার? আপনি কি আপনার আগের সিদ্ধান্তেই অনড় থাকবেন? Overall Efectiveness এ কিন্তু ট্রিটমেন্ট B এগিয়ে। আর আমরা আগেই জেনেছি যে ট্রিটমেন্ট B অন্য ট্রিটমেন্টের চেয়ে কম ব্যয়বহুল। তাহলে কম ব্যয় করে যদি ৬% বেশি কার্যকারিতা পাওয়া যায় তাহলে এটাই বেছে নেয়া বেশি লজিকাল না? 

তো এনালাইসিসের এই পর্যায়ে আপনার এসিস্টেন্ট এসে বলল যে ওভারল যেহেতু ট্রিটমেন্ট B ভাল, তাহলে এটাই সারাদেশে ফ্রিতে দেয়া হোক। তারপর আবার এটার জন্য ব্যয়ও কম। সরকারের টাকাও বাঁচবে। আবার আমাদের মানবসেবার মহান লক্ষ্যও পুরণ হচ্ছে। কেউ বলবে না যে সরকার মানহীন চিকিৎসা ফ্রিতে দেয়ার ব্যবস্থা করছে। কিন্তু আসলেই কি তাই? এইখানে একটা প্যারাডক্স আছে।

পরিসংখ্যানে এই ঘটনা [সিম্পসনের প্যারাডক্স](https://en.wikipedia.org/wiki/Simpson%27s_paradox) নামে পরিচিত। সিম্পসনের প্যারাডক্স ঘটে যখন কয়েকটা গ্রুপের ডাটাতে যেই ট্রেন্ড দেখা যায়, গ্রুপগুলা এক সঙ্গে করে দেখলে তার বিপরীত ট্রেন্ড দেখা যায়। 

ওই যে একটা [গানের](https://www.youtube.com/watch?v=m7PZG8W2ma8) লাইন আছে না - 

<p style="text-align: center;">🎵 সম্পর্ক বদলে গেলো একটি পলকে...</p>
 

সিম্পসনের প্যারাডক্সের ঘটনা এমনই। যেমনঃ বিষন্নতার চিকিৎসায় আমরা দুইটা গ্রুপ যখন আলাদা আলাদা করে এনালাইসিস করছি তখন দেখছি ট্রিটমেন্ট A বেশি কার্যকরি। কিন্তু যখন গ্রুপ দুইটা একসঙ্গে করে দেখছি তখন দেখা যাচ্ছে ট্রিটমেন্ট B বেশি কার্যকরি - 75% vs 81%। ট্রিটমেন্টের সাথে ফলাফলের যেই সম্পর্ক তা দুই ক্ষেত্রে দুই রকম!

অনেক সময় ডাটার মধ্যে এই ঘটনা ঘটে আর তা ঠিকভাবে খেয়াল না করলে আমাদের ডিসিশন মেকিং-এ মারাত্বক ভুল হতে পারে।

তোআপনি স্বাস্থ্যমন্ত্রী হিসেবে দেশে কোন ট্রিটমেন্টটা ফ্রিতে সহজলভ্য করতে চান? হয়তো ট্রিটমেন্ট A অথবা ট্রিটমেন্ট B। এই উত্তর নির্ভর করছে ডাটার **কারণিক গঠনের** ওপর। 

এই কারণিক গঠন আসলে কী? কারণিক গঠনের ইংরেজি **Causal Structure** । এটা নিয়ে বাঙলায় তেমন কোনো লেখা চোখে পড়েনি। কারণিক গঠন আমার কাছে ভাল অনুবাদ মনে হয়েছে।

কারণিক গঠনের আইডিয়াটা এসেছে বিজ্ঞানের নতুন একটা শাখা থেকে যার নাম Causal Inference বা কার্যকারণ অনুমান। কজাল ইনফারেন্স আমাদের ডাটার পিছনের গল্প জানার জন্য তাগিদ দেয়। 

এই বিষয়ে বিস্তারিত জানার জন্য আমি কিছু ভালো রিসোর্স এখানে উল্লেখ করছি। ডাঁটা সাইন্স পেশায় যারা আছেন তাদের জন্য কজাল ইনফারেন্স খুবই ইফেক্টিভ টুল হতে পারে। বিশেষ করে যারা ডাটা রিলেটেড বিজনেসে জড়িত তাদের এই দিকে গুরুত্ব দেয়া উচিৎ। 

বাংলাতে এই বিষয়ে আরও লেখা চাইলে বা পরামর্শ থাকলে আমাকে [talk](https://mpritom.com/talk) পেজে মেসেজ দিতে পারেন। 

## রিসোর্স

* [Introduction to Causal Inference](https://www.bradyneal.com/causal-inference-course) Course by Brady Neal

* The Book of Why: The New Science of Cause and Effect by Judea Pearl, Dana Mackenzie

* [Causal Inference for The Brave and True](https://matheusfacure.github.io/python-causality-handbook/landing-page.html) By Matheus Facure Alves


<!-- [data, math, causality] -->
