# kukur

কেউ একজন কেন অন্য মানুষের পায়ের ধারে কুকুর হয়ে বসে থাকবে তার ভেতরের কুকুরটাকে দেখার জন্যে? 

এই এক দার্শনিক সমস্যা। কেউ কি কুকুর হইতে চান? কুত্তা বলে গালি দিলে তো ঠিকই অহমে লাগবে। কিন্তু বাঘ হইতে চান। অথচ সেইটা কত না হিংস্র পশু। পিঠে থাবা বসিয়ে আপনাকে ফেলে দিয়ে ঘাড় কামড়ে নিস্তেজ করবে। মাংশ খুবলে খেতে শুরু করবে। হয়ত তখনও আপনি জীবিত। 


![Doge](https://res.cloudinary.com/djqcqqueb/image/upload/v1738322856/Gemini_Generated_Image_5634sr5634sr5634_nrisjx.jpg)


এই দিক দিয়ে যেন মানুষখেকো বাঘ হওয়ার চেয়ে মানুষের বন্ধু কুত্তা হওয়াই ভাল।

কিন্তু তাও কুত্তা হচ্ছে পোষ মাইনা নেয়া প্রাণী। বনের নেকড়েরা পোষ মানতে মানতে বিবর্তনের ধারায় কুত্তা হইছে। তাদের জন্য একপ্রকার উইন-উইন ঘটনা যদিও। সারা দুনিয়ায় নেকড়ের সংখ্যা কত আর কুত্তার সংখ্যা কত?

আমরা সবাই বাঘের বাচ্চা হইতে চাই, কুত্তার বাচ্চা না। এ এক অদ্ভুত ব্যাপার। ধরেন, আপনার বাপ-দাদারা সুন্দরবনের মধ্যে একটা গ্রামে বাস করত। তাদের কেউ কেউ ছিল যারা গহীন বনে যেয়ে মধু সংগ্রহ করত। আবার কেউ ছিল সুন্দরবনের ভেতর দিয়ে যাওয়া নদীতে মাছ ধরত। এই ছিল তাদের জীবিকা। এদের কারো কারো সন্তান বাঘে পেটে গেছে নদীতে মাছ ধরতে যেয়ে কেউ কেউ বাঘের পেটে গেছে মধু সংগ্রহ করতে যেয়ে। তাদের টিকে থাকার লড়াইয়ে বাঘ ছিল একটা ভিলেন চরিত্র। যারা বাইচা গেছিল তাদের থেকে আপনি আসছেন। এখন কোনো একটা সাহসী কাজের পর যদি আপনারে কেউ বাঘের বাচ্চা বইলা বাহবা দেয় এইটা কি আপনি মাইনা নিবেন?

<!--কুত্তার বাচ্চা, Dog, kutta, কুত্তা />
<!-- [philosophy, dog] -->