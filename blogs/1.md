# Let there be light
The mysterious birth of this universe with a spritual "Hello World" program. Before that, no space for time, no time for space. Then the code started to compile with the miraculous console command in the non-zero terminal `let there be light`.

# Energy Equation 
$E=mc^2$

# হ্যালো ওয়ার্ল্ড

এই সম্পুর্ণ লেখাটার আগের অংশটুকু আমার এই ব্লগ সাইটের "হ্যালো ওয়ার্ল্ড" প্রোগ্রাম। এই লেখার শুরুতে যা পড়েছেন তা আসলে স্বগতোক্তি। এই সাইটের পাবলিশিং ম্যাকানিজম টেস্ট করার জন্য ওই অংশটুকুর অবতারণা। এই অনুচ্ছেদের শুরু থেকে পরবর্তী অংশটুকু পরে সংযোজন করা হয়েছে ভণিতার উদ্দেশ্যে। অনেক আগে থেকে ইচ্ছা ছিল ডোমেইন কিনে একটা পার্সোনাল ওয়েবসাইট পাবলিশ করব। ভার্সিটি লাইফ থেকে বেরিয়ে চাকরি জীবনে ঢোকার আড়াই বছর পরে উপলব্ধি হল যে এই ইচ্ছাটা আরও অনেক ইচ্ছা ও পরিকল্পনার মত এক সাইডে অবহেলায় পড়ে আছে। এই আর্টিকেলের পরবর্তী অনুচ্ছেদগুলোতে মূলত বলব এই সাইটের টেকনোলজি স্ট্যাক, কী ধরণের লেখা আপনি পেতে পারেন এই সাইটে, আর কিভাবে আপনার উপকার বা সময় নষ্ট হতে পারে এই সাইটের লেখা পড়ে। 

## টেকনোলজি 
পার্সোনাল ওয়েবসাইট বানানোর জন্য সহজ অপশন ওয়ার্ডপ্রেস বা এই ধরণের সার্ভিসগুলো। কিন্তু পেশাগত জীবনে একজন প্রোগ্রামার হওয়ার কারণে আর কিছু ফ্লেক্সিবল অপশন রাখার ইচ্ছায় ওয়ার্ডপ্রেস টাইপ সহজ সলুশন কেন যেন টানলো না। তবে একদম স্ক্র্যাচ থেকেও যে সব করা তাও না। অনেক জটিলতাও এড়িয়ে গেছি।

এই সাইটের মূল টেকনোলজি [nextjs](https://nextjs.org/) যা বর্তমানে খুবই জনপ্রিয় ওয়েব ডেভেলপমেন্ট ফ্রেমওয়ার্ক। লেখা স্টোর করার জন্য ইউজ করেছি গিটহাব, যাতে ডাটাবেজ হ্যান্ডেল করার সমস্যা পোহাতে না হয়। 

গিটহাব থেকে আমি [মার্কডাউন](https://en.wikipedia.org/wiki/Markdown) ফরমেটের সাথে পরিচিত হয়েছি। যেকোনো প্রোগ্রামারদের কাছেই এটা পরিচিত। মূলত গিটহাবে কেউ যখন তাদের কোড রাখে সেই কোডের ডকুমেন্টেশন এই ফর্মেটে লিখে রাখে। খুব সহজেই ফর্মাল টেক্সট লেখা যায়। খুব বেশি জটিল স্টাইল করার অপশনও নাই। এই ফর্মেট আরও অনেক জায়গাতেই এডোপ্ট করা হয়েছে। যেমনঃ নোট লেখার জনপ্রিয় ওয়েব এপলিকেশন [নোশন](https://www.notion.so/)।

গিটহাবে লেখাগুলা মার্কডাউন ফর্মেটে লিখছি। আর্টিকেল লেখার জন্য টেক্সট এডিটর হিসেবে বেছে নিচ্ছি [VS Code](https://en.wikipedia.org/wiki/Visual_Studio_Code)। এই সফটওয়ারের সাথে আমার সম্পর্ক অনেক দিনের। এখনও পর্যন্ত অফিসেও প্রায় বেশিভাগ সময়ই এই সফটওয়ারের ইন্টারফেস খোলা থাকে। 

## কী ধরণের লেখা পাবেন এখানে

এই বর্তমান যুগে আমাদের সময় অনেক কম। লেখালেখি ভাল লাগে বলে লিখছি। আমার কাছে এটা এন্টারটেইনমেন্ট। কিন্তু আমার এই এন্টারটেইনমেন্টের ফলে জন্ম নেয়া লেখাগুলা আপনার জন্য সময় নষ্টের কারণ হতে পারে, যদি না এইসব লেখা থেকে আপনি কোনো ইনসাইট পান বা এন্টারটেইন হন। 

আমি মনে করি আমার অনেক লেখাই আপনার কাজে লাগতে পারে। আমার লেখালেখির ইন্ধন আসবে নিজের ব্যক্তিগত অভিজ্ঞতা,পড়াশোনা আর চিন্তা থেকে। সেই সবই নিজের ভাষার মাধ্যমে এখানে প্রকাশ করবো। মানুষের সবচেয়ে অন্যতম একটা বৈশিষ্ট্য হচ্ছে ভাষা যা অন্যসব প্রাণী থেকে আমাদের আলাদা করে। অন্য প্রাণিদেরও ভাষা আছে। তবে আমাদের মত এত উন্নত না। আমরা আমাদের অভিজ্ঞতা আর জ্ঞান লিখে রাখতে পারি। যা পরবর্তীতে অন্যদের কাজে লাগে। তাদেরকে একটা ঘটনা বা বিষয় ভিন্ন ভিন্ন দৃষ্টিকোণ থেকে দেখতে এবং ভাবতে ইন্ধন যোগায়। পরে এগুলো নতুন জ্ঞান সৃষ্টির জন্য রসদ হিসেবে কাজ করে। 

আমার অভিপ্রায়, আপনি আমার লেখা থেকে উপকৃত হন। সেই অভিপ্রায়ে আমিও সচেষ্ট থাকব। তবে নিজের বুঝ নিজে লেখা মানে ওই বুঝ সম্পর্কে নিজের বোঝাপড়া আরও পরিষ্কার হওয়া। আমার অন্যতম উদ্দেশ্য যে এটা সেটাও গোপন না রাখলাম। 

এই সাইটে প্রযুক্তি বিষয়ক লেখা হয়তো বেশি পেতে পারেন। বিশেষ করে প্রোগ্রামিং আর কৃত্রিম বুদ্ধিমত্তা বিষয়ক। এছাড়া পাবেন আমার ব্যক্তি জীবনের অভিজ্ঞতা। মাঝে মাঝে আমি যা বই পড়ি সেইসব নিয়ে কিছু লেখার চেষ্টা করব। এই থেকে আপনি হয়তো ভাল কোনো বইয়ের সন্ধান পেতে পারেন। কিছু লেখা হয়তো দর্শন বিষয়ক থাকবে যেগুলোর মূল উদ্দেশ্য হতে পারে আমার ক্লোজ বন্ধুদের সাথে নিজের থট শেয়ার করা এবং তাদের সাথে আড্ডায় ডিসকাশন রেইজ করার জন্য।

<!-- [test, philosophy, language] -->