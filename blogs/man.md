# How many roads must a man walk down

একটা মানুষের জীবন শুরু হয় আসলে ১৮ এর পর থেকে। এই বয়সে আসার পর শিশু সুলভ আচরণের অধিকার আর থাকে না। একজন বালক যদি শিশুকাল থেকে কৈশরে আসা পর্যন্ত একজন ম্যান হয়ে ওঠার শিক্ষাটা না পায় তাহলে তার জন্যে যেমন বিপদ তেমনি তার আশেপাশের মানুষের জন্যেও পেইন। 

বব ডিলানের গানের প্রথম দুই লাইন আসলে বোঝায় আমাদের লাইফে অনেক চ্যালেঞ্জ মোকাবিলা করা লাগে। প্রতিটা চ্যালেঞ্জই আমাদের ভিন্ন ভিন্ন রাস্তায় হাটায়। এই একেকটা রাস্তা আমাদের জন্য একেক রকম পরিণতি ডেকে আনে। একজন মানুষ চাইলেই উদাসীন থাকতে পারে সেই সব চ্যালেঞ্জের মুখে। সমস্যা এখানেই। তার এই উদাসীনতা অন্যদের জন্য পেইন হতে পারে। 

ধরেন, একটা পোলারে তার নিম্ন মধ্যম আয়ের বাপ ২৩ বছর পর্যন্ত পড়াশোনা সহ সব রকমের চাহিদা মেটাইছে। ২৩ বছরে সে ভার্সিটি থেকে পাশ করে বের হইছে। তখন তার নাম বেকারের তালিকায়। এই অবস্থায় সে মনে করলো লাইফ আসলে মিনিংলেস। চাকরি করলেই বা কি না করলেই বা কি! এই চিন্তা করে সে পথে পথে ঘুরাঘুরি শুরু করলো। পার্কে বসে কবিতার কথা চিন্তা করলো। এদিকে বুড়া বাপ রিটায়ার্ড করছে। তার বড় মাইয়াকে বিয়ে দিচ্ছে, অনেক খরচপাতি সামলাচ্ছে। কিন্তু বেকার পোলা এইসবের কিছুতেই নাই, কারণ সে জগতরে মায়া মনে করে। 

এইখানেই পোলাটা আসলে ম্যান হয়ে উঠতে ব্যর্থ হচ্ছে। কারণ সে তার দায়িত্বকে অবহেলা করতেছে। কিন্তু তার বাপ-মা অসহায় হয়ে পড়ছে। এইটা একটা বিপর্যয়, যেটা হইছে এই পোলাকে ম্যান হয়ে ওঠার জন্য পর্যাপ্ত ট্রেনিং দেয়া হয় নি। 

এখন তর্কের খাতিরে কেউ বলে বসতে পারে, এই পোলার দায় কী তার ফ্যামিলিরে টেক কেয়ার করার? ২৩ বছর ধরে পড়াশোনা আর আরাম আয়েশ, এইসব কিছু চায় নাই। আর তার বাপ-মা কেনই বা তারে জন্ম দিছে আর এত টাকা খরচ করছে যে বৃদ্ধ বয়সে তারে পোলার আয়ের উপর নির্ভর করতে হবে। 

আদতে এই কথাগুলা তর্কটারে কুতর্কের দিকে নিয়ে যাবে এবং এই আলোচনা মোটেই ফলপ্রসূ হবে না। কারণ এই আইডিয়া আসলে সমাজ গঠনে কাজে আসে না। সমাজ তৈরি হইছে বিশেষ এক প্রয়োজনে আর ম্যাচুরিটি হচ্ছে এই সমাজে কিভাবে ব্যালেন্স বজায় রাখা যায় সেই অনুযায়ী কাজ করা। কিন্তু সমাজের ব্যালেন্স রাখার জন্য কিন্তু সবাইকে গোটা সমাজ নিয়ে ভাবার প্রয়োজন নাই, বা এত বড় পরিসরেই তারে অবদান রাখতে হবে এমনটাও বলা হচ্ছে না। সমাজের ব্যালেন্সে অবদান রাখার সূচনা আসলে নিজের ঘর সামলানোর চেষ্টা থেকেই।

ডিসকাশন টেবিল থেকে কুতর্ক ক্লিন করার জন্য প্রথম যুক্তি হচ্ছে, লাইফ মানেই হচ্ছে আরও লাইফের জন্ম দিবে। এইটা ন্যাচারাল নিয়ম। যেমনঃ উচু স্থান থেকে কিছু ছাইড়া দিলে মাটিতে পড়বে, তাই না? এখন আপনি নিশ্চয়ই প্রশ্ন করবেন না, কেন মাটিতে পড়বে, ওইটাকে তো মাটিতে পড়তে বলা হয় নাই! 

দ্বিতীয় যুক্তি হচ্ছে, সমাজ জিনিসটা যেমন একটা কনসেপ্ট বা ন্যারেটিভ, তেমনি মানুষের দায়িত্ব কর্তব্যও আসলে কনসেপ্টই। অর্থাৎ কেউ চাইলে ডিনাই করতে পারে। কিন্তু এই কনসেপ্টের প্রয়োজন আছে। কারণ, এইটা সমাজের কনসেপ্টে একটা ব্যালেন্স দেয়। ঠিকভাবে এই দায়িত্ব পালন করা গেলে সমাজ ব্যালেন্সে থাকবে। নয়তো ব্যালেন্স নষ্ট হয়ে সবার জন্য পেইন ডেকে নিয়ে আসবে। 

একটা শিশুকে একটা নির্দিষ্ট বয়স পর্যন্ত যে ভরন পোষণ করে এইখানে কিন্তু তারা তাদের সামাজিক দায়িত্বটাই পালন করছে। এইখানে তাদের মূল উদ্দেশ্য বৃদ্ধ বয়সে দেখভালের জন্য একজন লোক রেডি করা না, বরং তারা যেই লাইফটা জন্ম দিছে সেইটা যেন সমাজে সার্ভাইভ করতে পারে। এইটাই লাইফের বৈশিষ্ট। 

এখন বৃদ্ধ বয়সে দেখভালের দায়িত্ব জেন্ডার স্পেসিফিক না। হয়তো "ম্যান" কথাটার আধিক্য আমাদের পুরান বই-পত্রে বেশি কারণ তখনকার পুরুষতান্ত্রিক সমাজের কনসেপ্টই আধিপত্য বিস্তার করেছে। কিন্তু একটা দম্পতির কোনো ছেলে সন্তান নাও থাকতে পারে। সেই ক্ষেত্রে সেই পরিবারের দায়িত্ব আসলে কন্যার উপরই বর্তাবে। অর্থাৎ মানুব জনমের দায়িত্ব তারে পালন করতে হবে। ম্যান হয়ে ওঠার ট্রেইনিং মানে হচ্ছে তারে মানুষ হয়ে ওঠার ট্রেইনিং দিতে হবে ছোট বেলা থেকেই। 

এই ম্যান হয়ে ওঠার ট্রেইনিং হচ্ছে, প্রথমে নিজের মধ্যে মানবতাবোধটা আনা। এইটা থাকলে সে তার মধ্যে সম্মানবোধ, সহনশীলতা এবং ক্ষমাশীলতা থাকবে। এই বোধটা থাকলে অবশিষ্ট ট্রেইনিং আসলে তার জন্য সহজ হবে। কারণ কারো মধ্যে যদি সহনশীলতা ও অন্যের প্রতি সম্মানবোধ থাকে তার অন্যদের থেকে শেখার সুযোগটা বেশি থাকে। এই ট্রেইনিং-এর, বাকী অংশ  নিজের ডেজায়ার বোঝা আর তা নিয়ন্ত্রণে রাখা। এই নিয়ন্ত্রণতা খুবই ভাইটাল। ভেবে দেখেন, একজনের ডেজায়ার হচ্ছে তার চারপাশের লোকদের গালি দেয়া সবসময় এবং নিজের সুপিরিওরিটি জাহির করা। এইরকম নিয়ন্ত্রণহীনতা তার নিজের জন্য এবং তার আশপাশের মানুষের জন্য খারাপ। 

হয়তো প্রথমিক জীবনে এইসব ট্রেইনিং অনেকের অন্য চ্যালেঞ্জ। কিন্তু এই রাস্তাগুলা দিয়ে হাটলেই পরবর্তী জীবনের রাস্তাঘাটে পথচলা সহজ হয়ে যাবে। 


<!-- [bangla, philosophy, society] -->

